xxm (29)-(31). 35

et universis partium suarum mensuris cunctisque quasi mem-
bris ac sensibus propriis plenum atque perfectum sit, quod
nihil praeterea permutationis admittat, nulla proprietatis dis-
pendia, nullam definitionis sustineat varietatem.

(30) Exempli gratia: severunt maiores nostri antiquitus 5
in hac ecclesiastica segete triticeae fidei semina. Iniquum
valde et incongruum est, ut nos eorum posteri pro ger-
mana veritate frumenti subditivum zizaniae legamus erro-
rem. Quin potius hoc rectum et consequens est, ut —
primis atque extremis sibimet non discrepantibus — de in- 10
crementis triticeae institutionis triticei quoque dogmatis
frugem demetamuS, ut, cum aliquid ex illis seminum primor-
diis accessu temporis evolvatur, et nunc laetetur et excola-
tur, nihil tamen de germinis proprietate mutetur: addatur
h'cet species forma distinctio, eadem tamen cuiusque gene· 15
ris natura permaneat. Absit etenim, ut rosea illa catholici
sensus plantaria in carduos spinasque vertantur. Absit,
inquam, ut in isto spiritali paradiso de cinnamomi et bal·
sami surculis lolium repente atque aconita proveniant. Quod-
cumque igitur in hac ecclesiae dei agricultura fide patrum2o
satum est, hoc idem filiorum industria decet excolatur et
observetur, hoc idem floreat et maturescat, hoc idem pro-
ficiat et perficiatur. Fas est etenim, ut prisca illa caelestis
philosophiae dogmata processu temporis excurentur limen-
tur poliantur, sed nefas est, ut commutentur, nefaS, ut 25
detruncentur, ut mutilentur. Accipiant licet evidentiam
lucem distinctionem, sed retineant necesse est plenitudinem
integritatem proprietatem.

(31) Nam si semel admissa fuerit haec impiae fraudis
licentia, horreo dicere, quantum excindendae atque abolen· 30
dae religionis periculum consequatur. Abdicata etenim

 

5 cf. Mt. 13, 24 sqq. 17 cf. Gen. 3, 18.
3*

