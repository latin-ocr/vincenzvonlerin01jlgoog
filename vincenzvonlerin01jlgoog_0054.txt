36 xxm ‹sn-(32).

qualibet parte catholici dogmatis alia quoque atque item
alia, ac deinceps aliae et aliae iam quasi ex more et licito
abdicabuntur. Porro autem singillatim partibus repudiandis
quid aliud ad extremum sequetur, nisi ut totum pariter
⁶ repudietur! Sed et e contra, si novitia veteribus extranea
domesticis et profana sacratis admisceri coeperint, proserpat
hic mos in universum necesse est, ut nihil posthac apud
ecclesiam relinquatur intactum, nihil inlibatum, nihil integrum,
nihil immaculatum, sed sit ibidem deinceps impiorum 30 tur-
10 pium errorum lupanar, ubi erat antea castae et incorruptae
sacrarium veritatis. Sed avertat hoc a suorum mentibus
nefas divina pietas, sitque hic potius impiorum furor.
(32) Christi vero ecclesia, sedula et cauta depositorum
apud se dogmatum custoS, nihil in his umquam permutat,
15 nihil minuit, nihil addit3 non amputat necessaria, non adpo-
nit superflua3 non amittit sua, non usurpat aliena3 sed omni
industria, hoc unum studet, ut vetera fideliter sapienterque
tractando, si qua illa sunt antiquitus informata et inchoata,
accuret et poliat, si qua iam expressa et enucleata, consoli·
20 det <et> firmet, si qua iam confirmata et definita, custodiat.
Denique quid umquam aliud conciliorum decretis enisa est,
nisi ut, quod antea simpliciter credebatur, hoc idem postea
diligentius crederetur3 quod antea lentius praedicabatur, hoc
idem postea instantius praedicaretur3 quod antea securius
25 colebatur, hoc idem postea sollicitius excoleretur? Hoc,
inquam , semper , neque quidquam praeterea, haereticorum
novitatibus excitata, conciliorum suorum decretis catholica
perfecit ecclesia, nisi ut, quod prius a maioribus sola tradi-
tione susceperat, hoc deinde posteris etiam per scripturae chiro-
30 graphum consignaret, magnam rerum summam paucis literis
comprehendendo, et plerumque propter intelligentiae lucem non
novum fidei sensum novae appellationis proprietate signando.

29 cf. 001. 2, 14.

 

 

